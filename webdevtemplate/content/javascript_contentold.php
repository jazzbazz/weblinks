
<div class="container">
	<div class="col">
		<h3>JavaScript, wat is dat ?</h3>
		<p>JavaScript is een taal die standaard in de browser zit ingebakken. Die taal zal je helpen om dingen te laten reageren op een muisklik of schermaanraking bijvoorbeeld maar ze kan zoveel meer, de mogelijkheden zijn bijna oneindig.</p>
		<p>HTML en CSS bepalen wat er op het scherm komt en hoe dat er uit ziet. JavaScript kan met die dingen vanalles doen vanaf de pagina geladen is. </p>
		<p>Een computer kan met drie soorten data of waardes overweg, strings, integrals and boolean.
		Strings zijn lange reeksen van letters (of cijfers) en worden als tekst ge√Ønterpreteerd, integrals zijn de cijfers en boolean zijn logische waardes, waar of niet waar. </p>
		<p>Een computer heeft ook een geheugen, een indrukwekkend geheugen zelfs, hij kan zo ongeveer alles onthouden op voorwaarde dat je het te onthouden ding een naam geeft. Wil je dat ding terug oproepen dan volstaat het om de naam van dat ding aan de computer te geven. Die naam moet wel uniek zijn, anders krijgt de computer het moeilijk want dan weet hij niet meer wat je bedoelt.</p>
		<p>Om die waardes op te slaan, gebruiken we een variabele. Je kan het vergelijken met kabouters die je een naam mag geven, elke kabouter heeft een doos waarin je kan stoppen wat je wil. Roep je de kabouter, dan komt hij met de doos aangelopen.</p>
		<p>Als je nu een hele hoop waardes wil opslaan, zou het omslachtig zijn om voor elke waarde een kabouter aan te maken. Daar heeft men arrays voor bedacht. De gemakkelijkste is de enkelvoudige. Die kan je vergelijken met een straat met genummerde huizen waarin allemaal kabouters wonen. Als je dus de 10 laatste highscores wil bijhouden, dan maak je een kabouterstraat highscores en steek je in elk huis een highscore. Wil je de zesde highscore, dan roep je de kabouter in het zesde huis.</p>
		<p>Een tikkeltje lastiger is de associatieve array. Hier kennen ze nog wel straten maar de kabouters hebben geen huisnummers meer. In plaats van nummers hangt de omschrijving aan de deur van elk huis. </p>
		<p>Als laatste is er de superkabouter, het object. Die heeft geen doos maar indien nodig een heel dorp met dozen. Als superkabouter beschikt hij over functies en attributen.</p>
	</div>
</div>